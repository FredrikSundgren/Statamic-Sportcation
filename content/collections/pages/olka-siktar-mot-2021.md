---
id: 3870fb61-4489-4794-9201-fcad66b6d76c
blueprint: pages
title: 'OLKA siktar mot 2021'
_edit_last: '1'
_wp_page_template: default
_expiration-date-status: saved
_yoast_wpseo_title: 'OLKA siktar mot 2021 - tillsammans är vi starka | OLKA Sportresor'
_yoast_wpseo_metadesc: 'Vad händer med resebranschen i spåren av Covid-19? På OLKA Sportresor blickar vi mot horisonten i vetskap om att det är efter stormen som fåglarna sjunger.'
_thumbnail_id: '11453'
tagline: 'Att möta en motgång - hur hanterar vi konsekvenserna av Covid-19?'
slug: olka-siktar-mot-2021
---
Spridningen av Covid-19 har, för många branscher, ritat om kartan helt och hållet - inte minst för resebranschen. Vi, tillsammans med våra branschkollegor, är hårt drabbade och många i branschen kämpar för sin överlevnad. OLKA Sportresor har, med starka ägare i ryggen, anpassat och ställt om verksamheten så att vi även i framtiden kan fortsätta på vår framgångsrika resa tillsammans med våra resenärer!

Vi är övertygade om att det, i varje motgång, finns något att dra lärdom av. Ovanför molnen skiner solen och det är dit vi är på väg - hur länge detta metaforiska åskoväder kommer att dröja sig kvar finns det ingen som vet, men vi är fast beslutna om att rida ut stormen. Det är efter regnet som fåglarna sjunger.

Det är lätt att drömma sig tillbaka och att dröja sig kvar, att tänka "om bara inte" och att gräma sig åt att något så oförutsägbart skulle rasera flera månaders arbete över, vad som kändes som, en natt. Men vi väljer att blicka framåt med era drömmar som vår främsta målbild. Vi fokuserar på ljusglimtarna och väljer att se möjligheter - vi fortsätter att släppa nya destinationer och paketresor för idrottsresenärer - något annat alternativ finns inte.

Vi uppmuntrar er till att blicka mot samma ljus i horisonten och att planera inför hösten 2020 och för hela år 2021. Vi har ett stort utbud av, framför allt lägerdestinationer och cupresor, inom Norden - det är en trygghet både för er och för oss.

Vi behöver alla något att se fram emot just nu och vi längtar efter att ni snart ska få resa tillsammans igen; att ni snart ska få fortsätta upptäcka världen; att ni snart ska få mäta era krafter mot internationellt motstånd; att ni ska få växa som idrottare och människor tillsammans med laget; att ni ska få uppleva livesport när den är som allra bäst; att ni återigen ska få kombinera två av livets stora nöjen - sport och resor.

Tillsammans är vi starka.