---
id: 6f7e554d-ffd6-4a11-931b-6b9ac2762e38
blueprint: travel_soccer
title: Fotbollsresor
author: little_admin
tagline: 'Fotbollspaket till Europas alla toppligor. Välj din drömmatch i menyn eller matchlistan nedan.'
hero_scroll_down: '0'
on_startpage: 'true'
classic-editor-remember: classic-editor
slug: fotbollsresor
---
<h2>Fotbollsresor till Europas alla toppligor med OLKA Sportresor</h2>
<p>Fotbollsresor till <a href="https://olka.se/fotbollsresor/premier-league/">Premier League</a>, <a href="https://olka.se/fotbollsresor/la-liga/">La Liga</a>, <a href="https://olka.se/fotbollsresor/serie-a/">Serie A</a>, <a href="https://olka.se/fotbollsresor/bundesliga/">Bundesliga</a> samt <a href="https://olka.se/fotbollsresor/champions-league/">Champions League</a>. Vi skräddarsyr er fotbollsresa enligt era önskemål och har efter 40 år i sportresebranschen ett fantastiskt nätverk runt om i Europa och kan därför erbjuda er förmånliga priser och kvalitativa fotbollsresor.</p>
<p>OLKA Sportresor skräddarsyr fotbollsresor till Europas toppligor i fotboll. Vi har fotbollsresor till storstäder som <a href="https://olka.se/fotbollsresor/premier-league/london/">London</a>, <a href="https://olka.se/fotbollsresor/la-liga/barcelona/">Barcelona</a>, <a href="https://olka.se/fotbollsresor/la-liga/madrid/">Madrid</a>, <a href="https://olka.se/fotbollsresor/serie-a/milano/">Milano</a>, <a href="https://olka.se/fotbollsresor/premier-league/manchester/">Manchester</a>, <a href="https://olka.se/fotbollsresor/serie-a/rom/">Rom</a> och <a href="https://olka.se/fotbollsresor/premier-league/liverpool/">Liverpool</a> för att nämna några.&nbsp;Med oss reser tusentals nöjda kunder varje år på fotbollsresa.&nbsp;För grupper som vill på fotbollsresa ordnar vi även hjälp med att boka transfers, restauranger, diverse utflykter och mer.&nbsp;Vi har en unik erfarenhet av idrottsresebranschen och vårt kontaktnät gör att vi kan hjälpa alla sällskap, stora som små.</p>
<p>En fotbollsresa är ett minne för livet och OLKA Sportresor ger dig chansen att se fotboll som den ska ses: Live!</p>
<p>[table_travels type="fotbollsresor"]</p>
<p>&nbsp;</p>
<h1>Fotbollsresor - en guide</h1>
<p>En fotbollsresa är den perfekta mixen av två av livets stora nöjen; fotboll och att resa. Det finns få andra upplevelser i livet som går att jämföra med den du kommer att uppleva från läktarplats. Alla förhoppningar och all förväntan som har byggts upp inför resan får luften att darra inför avspark. Hela arenan sjuder som en vulkan inför ett utbrott och exploderar i samma sekund som ditt favoritlag sätter den där bollen rakt upp i krysset. Ja, du hör ju. Nedan har vi samlat lite inspiration och information inför din kommande fotbollsresa. För vi vet att du redan är mer än bara lite sugen på att åka iväg, det är bara en tidsfråga innan du kommer att boka din fotbollsresa. Vi skräddarsyr paket med matchbiljett, hotell och flyg.</p>
<h2>Om våra fotbollsresor</h2>
<p>Tusentals nöjda resenärer åker varje år på fotbollsresor med oss på OLKA Sportresor. Vi skräddarsyr din fotbollsresa helt utifrån dina önskemål och erbjuder biljetter i flera olika kategorier. Vår personal har, förutom ett brinnande intresse för fotbollen ute i Europa, också mycket kunskap kring lagen, arenorna och biljettkategorierna samt en lång erfarenhet av att producera fotbollsresor. Då har vi ännu inte nämnt vår gedigna servicenivå.</p>
<p>Vi arbetar enbart med de bästa leverantörerna och till många av lagen tillhandahåller vi officiella biljetter. Reser du i grupp och vill få ut det lilla extra av er resa? Vi bokar mer än bara biljett, hotell och flyg - vi kan även hjälpa er med bokning av transfers, utflykter m.m. <a href="https://olka.se/ovriga-resor/konferensresor/">Är ni kanske ett företag som vill åka på konferens eller kick-off?</a> En fotbollsresa är helt perfekt! Vårt unika kontaktnät, tillsammans med vår långa erfarenhet av sportresebranschen, banar väg för att vi ska kunna hjälpa ert sällskap - oavsett hur stort det är. Det är endast fantasin som sätter gränserna.</p>
<h2>Åk på fotbollsresa – få två resor i en</h2>
<p>En fotbollsresa är en resa som du gör för upplevelsens skull. Det är något så unikt som en resa som tar dig på en resa. Det låter som en tidig pitch av Inception, vi vet. Men faktum är det att en ligamatch som upplevs från läktarplats är en resa i sig; du lämnar hotellet och på dig har du din matchtröja. Halsduken hänger runt halsen, det är viktigt att bekänna färg, låta hela stan få veta vilket lag du håller på. Tillsammans med likasinnade supportrar beger du dig till den lokala supporterpuben och smörjer kråset med klassisk krogmat och inmundigar lämplig humlehaltig dryck.</p>
<p>När det närmar sig matchstart beger ni er till arenan. Den ser stor ut från utsidan, men det är ingenting mot hur den upplevs från insidan. Du försöker hitta din plats samtidigt som du försöker skapa en uppfattning om hur många människor som kommer att fylla arenan innan avspark. Tillsammans med resten av läktarna skrålar du ända från tårna och får hela arenan att skaka.</p>
<p>Avspark. Fotboll i världsklass. Några av världens, och kanske även Sveriges, bästa fotbollsspelare finns på plan. Det dribblas. Det passas. Det tacklas. Bollen närmar sig straffområdet. Motståndarlaget ligger hack i häl. Någon kommer i kapp. Bollen passas. En välriktad nickning. MÅÅÅÅÅL! Arenan exploderar när ditt lag sätter matchens första poäng.</p>
<p>Ditt hjärta rusar och matchen lämnar dig både hes och lite skakig. Men framför allt är du hög på livet och resan blir en resa att minnas. Efter kvällens firanden och festligheter gryr dagen ännu en gång och när du kommer hem börjar tankarna gå. <em>När ska vi boka nästa fotbollsresa?</em></p>
<p><iframe src="https://www.youtube.com/embed/-nCrIb75uzw" width="560" height="315" frameborder="0" allowfullscreen="allowfullscreen" data-mce-fragment="1"></iframe></p>
<h2>Boka din fotbollsresa med flyg och hotell</h2>
<p>Det är enkelt, tryggt och smidigt att boka din fotbollsresa genom OLKA Sportresor. Du får en kontaktperson som du behåller från början till slut och under din resa har du alltid möjlighet att nå oss på vårt journummer. Inför din bokning ges du alla möjligheter att skapa en resa utifrån just dina förutsättningar och önskemål.</p>
<p>Vill du boka fotbollsbiljetter? Vi löser det. Vill du boka fotbollsbiljetter med hotell? Vi löser det med. Vill du boka ett paket med fotbollsbiljetter, hotell och flyg? Vet du vad? Vi fixar det också! Vi har handplockat de bästa hotellen och kan erbjuda fräscha hotell i alla prisklasser, alla på ett rimligt avstånd från fotbollsarenan.</p>
<p>När du bokar med oss behöver du inte ens blåsa ut ljusen på den stora fotbollstårtan, det räcker att du har ett önskemål. Resten sköter vi. Du blir väl omhändertagen från första början och kan känna dig trygg genom hela processen med din personliga kontaktperson. Du kan luta dig tillbaka och börja se fram emot ditt livs roligaste resa.</p>
<p>Om du är intresserad av att boka enbart matchbiljett eller en paketresa med både biljett och hotell kan du enkelt göra det på vår systersajt för onlinebokning, <a href="https://www.olkaexpress.se/">OLKA Express</a>.</p>
<h2>Billiga fotbollsresor till de största fotbollsligorna</h2>
<p>Vi har fotbollsresor till de största ligorna i Europa; <a href="http://olka.se/fotbollsresor/champions-league/">Champions League</a>, <a href="http://olka.se/fotbollsresor/premier-league/">Premier League</a>, <a href="https://olka.se/fotbollsresor/la-liga/">La Liga</a>, <a href="https://olka.se/fotbollsresor/serie-a/">Serie A</a> och <a href="https://olka.se/fotbollsresor/bundesliga/">Bundesliga</a> m.fl. Vi skräddarsyr billiga och prisvärda paket till alla ligor och du har alltid möjligheten att välja hur du vill ha just din resa. När du har bestämt dig för att uppleva någon av världens bästa ligor på riktigt så vill vi givetvis göra allt som står i vår makt för att din resa ska bli så bra och minnesvärd som möjligt.</p>
<p>Det är en sak att få uppleva storlag som Liverpool FC, Manchester United, Real Madrid, Arsenal, Juventus, Bayern München och FC Barcelona m.fl. live, men en helt annan sak när du också känner att du har fått valuta för pengarna. Vi jobbar enbart med de bästa leverantörerna och efterfrågan styr ofta priset på biljetten. Våra leverantörers priser kan förändras allt eftersom intresset för en match växer i popularitet.</p>
<p>När du bokar ett paket med fotbollsbiljett och hotell gör du det med vetskapen om att du kommer att bo på ett både prisvärt och fräscht hotell, handplockat av vår personal. Vi kan erbjuda hotell i flera olika prisklasser och har valt ut hotell med våra fotbollsresor i baktanken. Därför kan vi hjälpa dig att välja ett hotell som kommer att uppfylla alla dina önskemål och behov.</p>
<p><iframe src="https://www.youtube.com/embed/VIjZ-waklJo" width="560" height="315" frameborder="0" allowfullscreen="allowfullscreen" data-mce-fragment="1"></iframe></p>
<h2>Fotbollsbiljetter till alla lag</h2>
<p>Fotbollsresor växer i popularitet och det är lätt att förstå varför när lag som Liverpool FC, Real Madrid, FC Barcelona m.fl. bjuder på en uppvisning som heter duga match efter match. Vi har fotbollsbiljetter till alla lag och kan lösa biljetter till fler lag än de som du hittar här på hemsidan.</p>
<p>Fotbollskulturen är stark i många av Europas större städer och det råder väl inget tvivel om att det är lag som Atlético Madrid, AC Milan, Tottenham och Borussia Dortmund som bidrar starkt till detta. På andra sidan av spektret kan vi tacka lag som Schalke 04, Juventus och RB Leipzig för att ha placerat sina hemstäder på kartan för de av våra medmänniskor som saknar vårt brinnande fotbollsintresse.</p>
<p>Vill du se en match med ett lag som du inte kan hitta på sidan? Skicka en förfrågan till oss - vi ska kunna lösa biljetter till dig, oavsett vilket lag du håller närmast hjärtat. Och vill du hellre boka på egen hand? Du kan <a href="https://www.olkaexpress.se/">boka enbart fotbollsbiljetter eller paket med biljetter och hotell direkt online på vår systersajt OLKA Express</a> - enklare än så blir det inte.</p>
<h2>Detta händer efter att du har bokat din fotbollsresa</h2>
<p>När du har bokat din fotbollsresa börjar en väntan som känns evighetslång. Du har givetvis redan börjat tänka på vad som ska ske när ni kommer fram till er destination, hur er uppladdning kommer att ske och hur matchen kommer att te sig. Du har kanske börjat fundera på vilka roliga aktiviteter ni ska ägna er åt, hur ni ska hitta till arenan och hur ni kommer att få era biljetter levererade. Men du kan vara helt lugn - we've got this!</p>
<p>Efter slutförd bokning får du en bekräftelse på mejlen som vi vill att du tittar igenom noggrant. Har du försett oss med rätt information? Är alla resenärers namn rättstavade? Har du beställt avbeställningsskydd? Du kommer också att få information om när du behöver betala - se till att betala hela beloppet innan sista betalningsdag!</p>
<p>När det närmar sig avresa kommer du att ta emot alla resehandlingar från oss - läs igenom dessa noga. Du kommer här också att få all information om hur din biljettleverans kommer att ske.</p>
<h2>Att tänka på inför din fotbollsresa</h2>
<p>Innan du åker till flygplatsen finns det några saker som vi vill tipsa dig om att hålla reda på inför din fotbollsresa. Det viktigaste av allt är att hålla dig förberedd. Håll koll på matchdatumet, det kan ändras tätt inpå matchdagen och det kan bli aktuellt att boka om din hemresa och addera en hotellnatt. Vi hjälper dig gärna med detta! Har du fått OK från chefen om att ta semesterledigt? Och har du ett giltigt pass? Packa ner det först av allt!</p>
<p>Packa också med dig kläder efter väder. Håll koll på väderprognosen och anpassa din packning därefter. Det kan också vara läge att se till att du har med dig kontanter i den lokala valutan - många städer i Europa har inte tagit lika stora kliv mot ett kontantlöst samhälle som vi har gjort. Vet du hur du ska ta dig från flygplatsen till ditt hotell? Oftast finns det tåg eller bussar som tar dig från flygplatsen in till centrum.</p>
<p>För att göra din fotbollsresa än mer fulländad tycker vi att du ska ta med dig ditt allra bästa humör. Nu kan du se fram emot ditt livs resa - en fotbollsresa.</p>
<p><iframe src="https://www.youtube.com/embed/Nddi2IppsPk" width="560" height="315" frameborder="0" allowfullscreen="allowfullscreen" data-mce-fragment="1"></iframe></p>
